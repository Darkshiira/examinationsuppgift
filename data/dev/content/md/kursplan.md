# Kursplan Frontend 1: Javascript
## Kursens övergripande mål
Syftet med kursen är att ge de studerande förståelse för grundläggande programmering
samt kompetens att utveckla programmeringslösningar i JavaScript. De studerande ska även
ges en förståelse för vad yrkesrollen innebär, relationen mellan frontend, backend och
fullstack samt en förståelse för begreppet open source.
Målet är att de studerande ska kunna göra enklare applikationer i JavaScript och kunna
skriva, testa och felsöka kod. De studerande lär sig hur språket skrivs, hur det exekveras
samt om språkets olika möjligheter och begränsningar. De lär sig olika datatyper i språket
som t.ex. string, number, array, object, m.m. Kursen behandlar även den miljö som
JavaScript exekveras i och dess koppling till DOM och HTML. I kursen introduceras
grundläggande krav- och versionshantering.
Kunskaper från denna kurs är en förutsättning för att gå ut på LIA 1.
## Kursens innehåll
### Kursen ger kunskaper i/om…
* Fördjupad teoretisk förståelse för programmering i JavaScript och dess koppling till
DOM och HTML
* Funktioner, styrsatser, variabler och datatyper
* Verktyg, effektivisering, felsökning
* Olika rekommenderade sätt att namnge variabler och metoder
* Hur interaktiva webbsidor kan skapas med hjälp av JavaScript
* Hur versionshantering används i ett programmeringsprojekt
* Hur arbetet med grundläggande kravhantering fungerar
* Vad det innebär att arbeta med open source-tekniker
* Relationen mellan frontend och backend
* Hur yrkesrollen som webbutvecklare fullstack ser ut
## Kursen ger färdigheter i att…
* Självständigt programmera och skapa enklare applikationer med hjälp av JavaScript
* Strukturera sin kod enligt kodkonventioner för JavaScript och göra den lättläst för
andra programmerare
* Felsöka och testa kod
* Manipulera DOM med JavaScript
* Använda grundläggande versionshantering för att checka in kod samt hantera vanliga
situationer som kan uppkomma, exempelvis merge-konflikter
* Beskriva - oberoende av programkoden - den uppgift ett program skall lösa och de
förutsättningar som krävs för att det skall kunna arbeta
Kursen ger kompetens för att…
* Utifrån en problemställning kunna välja och genomföra olika typer av relevanta
programmeringslösningar i JavaScript samt använda versionshantering i processen
* Självständigt programmera enklare applikationer med hjälp av objektorientering
## Examinationsform
Tentamen samt uppgift enskilt och i grupp
## Undervisningsspråk
Svenska är huvudsakligt undervisningsspråk, men då engelska är ett vanligt arbetsspråk i
yrkesrollen kan utbildningens kurser innehålla terminologi, litteratur och vissa
undervisningsmoment på engelska.
## Betygskriterier
IG-G-VG
### IG Betyget Icke Godkänd (IG) sätts om studenten inte uppnått samtliga kriterier för
betyg Godkänd.
### G För Godkänd (G) ska den studerande kunna:
* Utifrån en given problemställning kunna välja och skapa olika typer av relevanta programmeringslösningar i JavaScript.
* Använda versionshantering i problemlösningsprocessen.
* Självständigt programmera enklare applikationer med hjälp av objektorientering.
* Felsöka och testa kod.
* Manipulera DOM med hjälp av JavaScript.
### VG För Väl Godkänd (VG) ska den studerande kunna:
* Tillämpa praktiska kunskaper i att hantera kontext vid exekvering av funktioner i
JavaScript
* Förstå JavaScripts hantering av variabler i funktioner
* Utförligt kunna redogöra för de olika datatyperna i JavaScript